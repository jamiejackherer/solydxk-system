<html>
  <head>
    <meta charset="utf-8" />
    <link href="../link/general.css" rel="stylesheet" type="text/css" />
  </head>
  <body>
    <div id="background"></div>
	<h1>SolydXK sistemos nustatymų šifravimo žinynas</h1>
	<div class="main">
		<h2>Aprašas</h2>
		<p>Šifruoti sistemos skaidinius, naudojant LUKS.</p>

		<h2>Svarbu</h2>
		<p>SolydXK sistemos nustatymai sukurs ir atkurs skaidinio, kurį šifruosite ir
iššifruosite, duomenų atsarginę kopiją. Prieš pradedant, prijunkite šiam
tikslui skaidinį ar išorinį diską.</p>
		<p>Naudodami SolydXK sistemos nustatymus, negalite šifruoti paleisto šaknies ar
namų skaidinio. Jeigu norite tai padaryti, galite atsisiųsti iš mūsų
pagrindinės svetainės naujausią ISO failą ir paleisti SolydXK sistemos
nustatymus tiesioginiame seanse. Turėkite omenyje, kad norint šifruoti savo
šaknies skaidinį, jums reikės nešifruoto paleidimo skaidinio ir, kad Grub2
bus įdiegta diske, kuriame bus šaknies skaidinys.</p>
		<p>Į fstab yra įrašomi tik tie skaidiniai, kurie yra prijungti į fstab. Jeigu į
fstab norite įtraukti naujus skaidinius, turite, prieš paleisdami SolydXK
sistemos nustatymus, rankiniu būdu juos pridėti.</p>

		<h2>Pavyzdžiai</h2>
		<p>When you start SolydXK System Settings you will see a list of partitions
that you can either encrypt or decrypt. An encrypted partition shows this
icon: <img src="/usr/share/solydxk/system/icons/encrypted.png" /> and an unencrypted partition shows this icon: <img src="/usr/share/solydxk/system/icons/unencrypted.png" />. Your selection will decide which actions can be taken on that
partition. Removable media will show these icons:  <img src="/usr/share/solydxk/system/icons/unencrypted-usb.png" /> and  <img src="/usr/share/solydxk/system/icons/encrypted-usb.png" /></p>
		<p>Toliau yra pateikti keli pavyzdžiai kaip naudoti SolydXK sistemos
nustatymus:</p>

		<h3>Šifruoti USB atmintuką</h3>
		<p>Įdėkite USB atmintuką ir prijunkite jį. Tam, kad būtų išvardytas atmintukas,
spustelėkite įkėlimo iš naujo mygtuką ir pasirinkite disko, kurį norite
šifruoti, skaidinį. Du kartus užpildykite slaptafrazes ir spustelėkite
mygtuką "Šifruoti".</p>
		
		<h3>Šifruoti šaknies (ir sukeitimų) skaidinį</h3>
		<strong><p>ĮSPĖJIMAS: darykite tai savo pačių rizika!</p></strong>
		<p>Jums reikės nešifruoto /boot skaidinio. Jeigu neturite /boot skaidinio, štai
kaip galite jį sukurti. Tiesioginiame seanse paleiskite programą GParted ir
sukurkite skaidinį, kuriame būtų bent 200 MB laisvos vietos. Šis skaidinys
gali būti sukurtas iš esamos nepaskirstytos vietos arba sumažinant kitą
skaidinį ir panaudojant naujai sukurtą laisvą vietą. Šiame pavyzdyje aš
sukūriau naują skaidinį: /dev/sda1, kurį noriu prijungti kaip /boot į
šaknies skaidinį /dev/sda2. Pakeiskite skaidinių kelius atitinkamai pagal
savo situaciją.</p>
		<p>Atverkite terminalą, ir vykdykite šias komandas kaip supernaudotojas (root):</p>
		<pre># mkdir /mnt/boot /mnt/root
# mount /dev/sda1 /mnt/boot
# mount /dev/sda2 /mnt/root
# cp -a /mnt/root/boot/* /mnt/boot/
# echo "UUID=$(blkid -o value -s UUID /dev/sda1)    /boot   ext4    defaults    0   0" >> /mnt/root/etc/fstab</pre>
		<p>Dabar, galite paleisti savo sistemą iš naujo ir patikrinti ar paleidimo
skaidinys yra tinkamai prijungtas:</p>
		<pre>$ mount | grep sda2</pre>
		<p>Norint šifruoti šaknies (ir sukeitimų) skaidinį, jums ir vėl reikės paleisti
tiesioginį seansą, paleisti SolydXK sistemos nustatymus ir pasirinkti
šaknies skaidinį (ir bet kurį kitą skaidinį, kurį norėtumėte šifruoti).</p>
		
		<h3>Keisti šifruoto skaidinio slaptafrazę</h3>
		<p>Pasirinkite iš sąrašo šifruotą skaidinį, du kartus užpildykite slaptafrazę
ir spustelėkite mygtuką "Keisti slaptafrazę".</p>
		
		<h3>Sukurti pasirinktiems šifruotiems skaidiniams rakto failą</h3>
		<p>Pasirinkite iš sąrašo kelis šifruotus skaidinius, du kartus užpildykite
slaptafrazę ir spustelėkite mygtuką "Rankiniu būdu sukurti rakto
failą". Pirmame užšifruotame skaidinyje bus laikomas rakto failas, tuo tarpu
kiti skaidiniai bus automatiškai atveriami tuo rakto failu.</p>
		
		<h3>Iššifruoti skaidinį</h3>
		<p>Pasirinkite iš sąrašo užšifruotą skaidinį, du kartus užpildykite slaptafrazę
ir spustelėkite mygtuką "Iššifruoti". SolydXK sistemos nustatymai atliks
paiešką skaidinio, kuriame būtų pakankamai laisvos vietos jūsų norimo
iššifruoti skaidinio laikinajai atsarginei kopijai. Jeigu norint tęsti,
nepavyks rasti skaidinio su pakankamai laisvos vietos, jūsų bus paprašyta
nurodyti atsarginės kopijos laikmeną.</p>
		

		<h2>Nesklandumų šalinimas</h2>
		<p>Prašome padėti tobulinti šią programą. Jūs galite rasti pradinį kodą mūsų <a
href="https://github.com/SolydXK/solydxk-system" target="_blank">GitHub</a>
puslapyje.</p>
		<p>Jeigu dėl kažkokių priežasčių jūsų sistema neprijungia naujai šifruoto
skaidinio, prašome apsilankyti mūsų <a href="http://forums.solydxk.com"
target="_blank">forumuose</a> ir ten pranešti apie savo problemą.</p>
		<p>Pranešdami apie problemą mūsų forume, nepamirškite pridėti žurnalo failą:
/var/log/solydxk-system.log</p>
    </div>
  </body>
</html>
